---
layout: post
published: true
title: Löner
---



Enligt [SCB](http://www.scb.se/sv_/Hitta-statistik/Artiklar/Gapet-mellan-kvinnors-och-mans-arbetstid-bestar/) tjänar kvinnor som grupp ungefär 80 procent av vad männen tjänar. Så den som inte har någon snopp får i regel alltså inga stålars för fredagens jobb.

"Men lönerna är väl olika för att män och kvinnor gör olika saker, och för att män är typ chefer!?" Ja, HÄR kan du läsa om att nitton av tjugo chefer fortfarande är män. 

Men - även om vi tar hänsyn till att kvinnor och män har olika ålder, utbildning, arbetstid, finns inom olika sektorer och i olika yrkesgrupper så tjänar kvinnor fortfarande bara 93 procent av mäns lön enligt [SCB. s 76](http://www.scb.se/Statistik/_Publikationer/LE0201_2013B14_BR_X10BR1401.pdf) Denna siffra har varit ungefär densamma sedan mitten av 1990­talet. Störst är skillnaden i privat sektor, minst i kommuner. Cirka en månadslön per år, alltså. 

SACO gjorde en annan trist spaning. 

Enligt [SACO](http://www.saco.se/vara-fragor/lon-och-livslon/skillnader-i-livslon-mellan-kvinnor-och-man/) är skillnaden i livslön mellan manliga och kvinnliga akademiker 2,6 miljoner kronor. Det är ungefär vad tio splitter nya Volvo V70 kostar. Så är du man kan du i unna dig en ny bil vart fjärde år under hela arbetslivet. Och ha lika mycket pengar kvar i plånboken som dina kvinnliga kollegor.
